---
permalink: /chretien/
title: Chrétien de Troyes

header:
  image: /assets/images/header_chretien.jpg
  caption: "Un copista al lavoro nel suo scrittorio (William Blades, *Pentateuch of Printing with a Chapter on Judges*, 1891)"

toc: true
toc_label: "Indice"
toc_icon: "book-open"
toc_sticky: "true"

gallery:
  - url: /assets/images/chretien.jpg
    image_path: /assets/images/chretien.jpg
    title: "Incisione anonima del 1530 che rappresenterebbe Chrétien de Troyes nel suo studio."
  - url: /assets/images/mappa_francia.png
    image_path: /assets/images/mappa_francia.png
    title: "Cartina della Francia nel 1154 (fonte: iloverinter, Wikimedia Commons, CC BY-SA 4.0, https://commons.wikimedia.org/wiki/File:France_1154-it.svg). "
  - url: /assets/images/troyes.jpg
    image_path: /assets/images/troyes.jpg
    title: "Troyes, rue Émile Zola (fonte: Myrabella, Wikimedia Commons, CC BY-SA 4.0, https://commons.wikimedia.org/wiki/File:Troyes_rue_Emile_Zola_maisons_pans_de_bois.jpg)."
---

## La vita

Chrétien de Troyes è senz’altro **uno degli autori medievali più noti e studiati**; 
e lo è a buon diritto: 
{: style="text-align: justify;"}
> «he raised the Matter of Britain, still new and uncertain, to a high eminence and made it something hitherto unknown».
{: style="text-align: justify;"}

(«ha innalzato la [Materia di Bretagna](https://www.treccani.it/enciclopedia/ciclo-brettone/ "Ciclo bretone in Enciclopedia Treccani"), ancora nuova e 
incerta, a un'alta eminenza e l'ha resa qualcosa di fino ad allora sconosciuto»)<br />
Frappier 1959, p. 157.
{: .small}
{: style="text-align: justify;"}

**Quasi niente**, tuttavia, **si conosce della sua vita**: se da un lato si è ormai quasi del tutto certi che **fu attivo
durante la seconda metà del XII secolo**, dall’altro non sappiamo nemmeno se 
[Troyes](https://www.treccani.it/enciclopedia/troyes "Troyes in Enciclopedia Treccani"), città che all’epoca faceva parte della contea di 
[Champagne](https://www.treccani.it/enciclopedia/champagne "Champagne in Enciclopedia Treccani"), è la sua 
patria. <br />
Le poche informazioni note ci vengono fornite quasi esclusivamente dalle sue stesse opere. <br />
**Si firma come *Crestïens de Troyes* unicamente nel prologo del suo primo romanzo**, 
l’[*Erec et Enide*](/erec/ "Visita la pagina dedicata all'Erec et Enide"); successivamente, invece, compare soltanto il nome *Crestïens*. <br />
Il [*Lancelot*](/lancelot/ "Visita la pagina dedicata al Lancelot") e il [*Perceval*](/perceval/ "Visita la pagina dedicata al Perceval"), altri romanzi da lui composti,
permettono di **collocarlo sotto l’egida di due importantissimi personaggi del
tempo**: il primo sotto quella di **[Maria di Champagne](https://it.wikipedia.org/wiki/Maria_di_Francia_(1145-1198) "Maria di Champagne in Wikipedia")** 
(1145-1198); il secondo sotto
quella di **[Filippo d'Alsazia](https://it.wikipedia.org/wiki/Filippo_I_di_Fiandra "Filippo d'Alsazia in Wikipedia")** (m. 1191).
{: style="text-align: justify;"}

Per il resto bisogna fare affidamento alle supposizioni degli studiosi. <br />
Alcuni ritengono di poter dimostrare l’esistenza di un collegamento tra Chrétien e i [Plantageneti](https://www.treccani.it/enciclopedia/plantageneti 
"Plantageneti in Enciclopedia Treccani") (cfr. Kelly 2006, p. 137);
altri hanno avanzato l’ipotesi di un suo legame con la corte di
[Eleonora d'Aquitania](https://www.treccani.it/enciclopedia/eleonora-d-aquitania-regina-di-francia-poi-d-inghilterra "Eleonora d'Aquitania in Enciclopedia 
Treccani") (1122 ca.-1204), presso la quale avrebbe incontrato i
[trovatori](https://www.treccani.it/enciclopedia/trovatore "trovatore in Enciclopedia Treccani") [Rigaut de 
Barbezilh](https://it.wikipedia.org/wiki/Rigaut_de_Berbezilh "Rigaut de Barbezilh in Wikipedia") e [Bernart de 
Ventadorn](https://www.treccani.it/enciclopedia/bernardo-di-ventadorn "Bernardo di Ventadorn in Enciclopedia Treccani") 
(cfr. *ibid.*).  <br />
Varie sono le congetture sulla sua condizione sociale, che però resta in sostanza incerta. È invece certo
che conoscesse il latino, «come dimostrano le sue traduzioni di [Ovidio](https://www.treccani.it/enciclopedia/publio-ovidio-nasone "Publio Ovidio Nasone in 
Enciclopedia Treccani") e le
continue allusioni, nelle sue opere, alle arti del [*trivium*](https://www.treccani.it/enciclopedia/trivio "trivio in Enciclopedia Treccani") e del 
[*quadrivium*](https://www.treccani.it/enciclopedia/quadrivio "quadrivio in Enciclopedia Treccani")» (Balestrero 2006, pp. 8-9).
{: style="text-align: justify;"}

Le informazioni biografiche che possediamo, in effetti, sono veramente esigue;
eppure **lo scrittore godeva di notevole fama presso i suoi contemporanei**: lo
dimostrano le continuazioni e i numerosi rifacimenti dei suoi romanzi (cfr. Kelly 2006, p. 173): si può ricordare, ad esempio, l’*Erec* del poeta tedesco 
[Hartmann von
Aue](https://www.treccani.it/enciclopedia/hartmann-von-aue/ "Hartmann von Aue in Enciclopedia Treccani") (1160 ca.-1210 ca.). <br />
Del resto, anche se la notorietà di Chrétien de Troyes iniziò a scemare già durante il XIII secolo,
**l’influenza – diretta e indiretta – che la sua opera ha avuto sulla letteratura occidentale è immensa**.
{: style="text-align: justify;"}

{% include gallery %}


## L'opera

Chrétien de Troyes, che scrive in [lingua d'*oil*](https://www.treccani.it/vocabolario/oil/ "oil in Vocabolario Treccani"), è **l’autore di cinque [romanzi arturiani](https://www.treccani.it/enciclopedia/ciclo-brettone/ "Ciclo bretone in Enciclopedia Treccani")** 
in [*couplets*](https://www.treccani.it/vocabolario/couplet "couplet in Vocabolario Treccani") di
*octosyllabes* (verso in cui l'accento cade sull'ottava sillaba) a [rima baciata](https://www.treccani.it/enciclopedia/rima "rima in Enciclopedia Treccani"): 
{: style="text-align: justify;"}
- **[*Erec et Enide*](/erec/ "Visita la pagina dedicata all'Erec et Enide")** (ca. 1170); 
- **[*Cligès*](/cliges/ "Visita la pagina dedicata al Cligès")** (ca. 1176);
- **[*Yvain* o *Chevalier au lion*](/yvain/ "Visita la pagina dedicata all'Yvain")** («Cavaliere del leone», ca. 1177-1181);
- **[*Lancelot* o *Chevalier de la charrette*](/lancelot/ "Visita la pagina dedicata al Lancelot")** («Cavaliere della carretta», ca. 1177-1181, ma probabilmente successivo all'[*Yvain*](/yvain/ "Visita la pagina dedicata all'Yvain")), completato da un certo 
Godefroi de Leigny (alcuni studiosi, tuttavia, ritengono che sia stato Chrétien a completare
l’opera e che, di conseguenza, Godefroi de Leigny sia un nome fittizio dietro al quale si nasconderebbe il vero autore [cfr. Kelly 2006, p. 136]).
- **[*Perceval* o *Conte du Graal*](/perceval/ "Visita la pagina dedicata al Perceval")** («Racconto del *Graal*», *post* 1181), rimasto incompiuto.
{: style="text-align: justify;"}

In ciascuno di essi **vengono narrate le vicende di un cavaliere della [Tavola Rotonda](https://www.treccani.it/enciclopedia/tavola-rotonda/ "Tavola Rotonda in Enciclopedia Treccani")**: vicende che non
comprendono soltanto amori
e combattimenti, ma anche una **profonda evoluzione degli stessi protagonisti**, in quanto
{: style="text-align: justify;"} 
> «Chrétien propone figure di cavalieri che, lacerati da un dissidio interiore [...], devono affrontare delle prove per riacquistare la serenità d’animo e 
riuscire finalmente ad edificarsi come persone sicure e responsabili [...]».
{: style="text-align: justify;"}

Balestrero 2006, p. 12.
{: .small}
{: style="text-align: justify;"}

**Ogni romanzo**, però, **offre uno specifico punto di vista**: se nell’[*Erec*](/erec/ "Visita la pagina dedicata all'Erec et Enide"), ad esempio, il protagonista si
dimentica dei suoi doveri da cavaliere a causa dell’eccessivo amore per la moglie,
Yvain, nell’[omonimo romanzo](/yvain/ "Visita la pagina dedicata all'Yvain"), si dimentica della moglie a causa dei suoi doveri
da cavaliere. <br />
Contrapposizioni simili a questa, del resto, non mancano neanche
all’interno di una stessa opera: basti pensare all’avventura conclusiva dell’[*Erec*](/erec/ "Visita la pagina dedicata all'Erec et Enide"), la cosiddetta
*Gioia della Corte*, in cui l’amore perfetto e socialmente benefico fra Erec ed Enide si contrappone a quello egoistico fra Maboagrain e la sua dama. <br />
**I cinque romanzi**, pertanto, **non veicolano un ideale rigido e unitario**: ognuno di essi
costituisce un caso distinto e conseguentemente dev’essere giudicato secondo
criteri a sé stanti (vd. Kelly 2006, pp. 144-148). <br />
{: style="text-align: justify;"}

Ma **Chrétien non ha scritto soltanto [romanzi arturiani](https://www.treccani.it/enciclopedia/ciclo-brettone/ "Ciclo bretone in Enciclopedia Treccani")** 
(nonostante siano proprio essi, tra le opere sopravvissute e lui riconducibili, a costituire la parte più importante della sua produzione). <br />
Alcuni studiosi, infatti,
gli attribuiscono anche altre opere (cfr. Frappier 1959, p. 159 e Kelly 2006, p. 135): 
{: style="text-align: justify;"}
- *Guillaume d’Angleterre* («Guglielmo d'Inghilterra»), un romanzo d’avventura in versi; 
- due canzoni d’amore, *Amour a engagé querelle* («Amore ha ingaggiato disputa») e *D 'Amour, qui m'a enlevé à moi-même* («Di Amore, che mi ha sottratto a me 
stesso»), le quali fanno di Chrétien il primo [troviero](https://www.treccani.it/vocabolario/troviero "troviero in Vocabolario Treccani"); 
- *Philomena*, un adattamento ovidiano del [mito di Procne e Filomena](https://www.treccani.it/enciclopedia/filomela/ "Filomena in Enciclopedia Treccani") 
che figura all’interno dell’*Ovide moralisé* («Ovidio moralizzato»), rielaborazione francese in versi - databile intorno all'inizio del XIV secolo - delle 
[*Metamorfosi*](https://www.treccani.it/enciclopedia/metamorfosi_res-f44f3458-1225-11e6-8a04-00271042e8d9 "Metamorfosi in Enciclopedia Treccani") di 
[Ovidio](https://www.treccani.it/enciclopedia/publio-ovidio-nasone "Publio Ovidio Nasone in 
Enciclopedia Treccani"). <br />
{: style="text-align: justify;"}

Queste attribuzioni, in realtà, sono piuttosto
controverse (cfr. Poirion 1994, p. LII). <br />
Destano forti sospetti soprattutto il *Guillaume d’Angleterre*
e *Philomena*. <br />
 L’autore del *Guillaume* si firma come *Crestiiens*; ma l’opera si distacca sia nello
stile sia nei contenuti dai romanzi di Chrétien (cfr. Frappier 1959, p. 159 e Poirion 1994 p. 1434). <br />
*Philomena*, il cui autore si presenta come *Crestiiens li Goix*, potrebbe invece corrispondere all’opera
che nel prologo del [*Cligès*](/cliges/ "Visita la pagina dedicata al Cligès") viene chiamata *La muance de la hupe, l’aronde et le rossignol* («La metamorfosi dell'upupa, della rondine e dell'usignolo», cfr.
Frappier 1959, p. 159); ma nessun elemento permette di accertare in maniera incontrovertibile
questa ipotesi (vd. Poirion 1994, pp. 1391-1392). <br />
Nel prologo del [*Cligès*](/cliges/ "Visita la pagina dedicata al Cligès"), inoltre, Chrétien
rivendica la paternità di alcuni lavori che non sono giunti sino a noi (cfr. Frappier 1959, p. 159): 
{: style="text-align: justify;"}
- due traduzioni, *Les comandemanz Ovide* («I precetti d'Ovidio») e *L'art d'amors* («L'arte dell'amore»), la prima dei [*Remedia 
amoris*](https://it.wikipedia.org/wiki/Remedia_amoris "Remedia amoris in Wikipedia"), la seconda dell’[*Ars 
amatoria*](https://www.treccani.it/enciclopedia/ars-amatoria "Ars amatoria in Enciclopedia Treccani"); 
- *Li mors de l'espaule* («Il morso della spalla»), un ulteriore adattamento ovidiano, questa volta del [mito di 
Pelope](https://www.treccani.it/enciclopedia/pelope "Pelope in Enciclopedia Treccani"); 
- *Li rois Marc et Iseut la Blonde* («Il re Marco e Isotta la Bionda»), un racconto su [re Marco e Isotta la 
Bionda](https://www.treccani.it/enciclopedia/tristano/ "Tristano in Enciclopedia Treccani").
{: style="text-align: justify;"}


## Riferimenti bibliografici
{: .small}
- Balestrero 2006 = Monica Balestrero, *Imitazione e problemi di ricezione. La vicenda dell’«Erec et
Enide» di Chrétien de Troyes*, Roma, Aracne, 2006.
- Frappier 1959 = Jean Frappier, *Chrétien de Troyes*, in *Arthurian Literature in the Middle Ages. A Collaborative History*, edited by Roger Sherman Loomis, 
Oxford, Clarendon Press, 1959, pp. 157-191.
- Kelly 2006 = Douglas Kelly, *Chrétien de Troyes*, in *The Arthur of the French. The Arthurian
Legend in Medieval French and Occitan Literature*, edited by Glyn S. Burgess and
Karen Pratt, Cardiff, University of Wales Press, 2006, pp. 135-185.
- Poirion 1994 = Chrétien de Troyes, *Œuvres complètes*, édition publiée sous la direction de Daniel
Poirion, avec la collaboration d’Anne Berthelot, Peter F. Dembowski, Sylvie Lefèvre,
Karl D. Uitti et Philippe Walter, Paris, Gallimard, 1994.
{: .small}
{: style="text-align: justify;"}

Ultima modifica della pagina: 26/01/2022.
{: .notice--primary}
{: style="text-align: center;"}
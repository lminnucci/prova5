---
permalink: /erec/
title: Erec et Enide

header:
  image: /assets/images/header_romanzi.jpg
  caption: "La processione del *Graal* (Parigi, Bibliothèque nationale de France, fr. 12577, f. 74v)"

sidebar:
  nav: "romanzi"

toc: true
toc_label: "Indice"
toc_icon: "book-open"
toc_sticky: "true"
---

I riferimenti ai versi del romanzo sono tratti da Dembowski 1994.
{: .notice--primary}
{: style="text-align: center;"}


## Trama

### Il prologo (vv. 1-26)

L'interpretazione del prologo e dei termini qui usati è problematica: si vedano i seguenti studi: Balestrero 2006, pp. 21-24; Kelly 2006, pp. 156-162; Nitze 1954; Frappier 1959, pp. 169-170; Panvini 1986, pp. 9-18, 38-42, 59-62.
{: .notice--primary}
{: style="text-align: center;"}

Chrétien de Troyes (*Crestïens de Troyes*) dichiara di aver tratto da un racconto
d’avventura (*conte d’aventure*) una combinazione di temi molto bella (*mout bele conjointure*), 
che permette di dimostrare che non è saggio chi non divulga la sua
scienza (*escïence*). <br />
Il racconto in questione, che i narratori di mestiere sono soliti
spezzettare (*depecier*) e guastare (*corrompre*), è quello di Erec, figlio di re Lac.
{: style="text-align: justify;"}

### Il *premiers vers* (vv. 27-1808)
Nel giorno di Pasqua, mentre tiene corte nel castello di Caradigan, re [Artù](https://www.treccani.it/enciclopedia/artu "Artù in Enciclopedia Treccani") dice ai
suoi cavalieri di voler rinnovare la tradizione della caccia al cervo bianco;
[Galvano](https://it.wikipedia.org/wiki/Gawain "Gawain in Wikipedia"), suo nipote, lo avverte della pericolosità di tale usanza: dal momento che
chi riesce ad uccidere l’animale ha il diritto di baciare la più bella fanciulla della
corte, ogni cavaliere si batterà per dimostrare che la sua dama è superiore alle
altre. <br />
Il re sceglie di mantenere lo stesso il suo proposito. 
{: style="text-align: justify;"}

La caccia ha inizio all’alba, ma Erec, cavaliere tanto bello quanto prode,
preferisce scortare la regina [Ginevra](https://www.treccani.it/enciclopedia/ginevra_res-34370dab-b6a0-11df-9cd8-d5ce3506d72e "Ginevra in Enciclopedia Treccani") e la sua damigella. <br />
I tre incontrano un
cavaliere in compagnia del suo nano e di una fanciulla; il nano colpisce con una
frusta la damigella della regina ed Erec, il quale, trovandosi senza armatura,
inizialmente lascia fuggire il cavaliere ed il suo seguito, ma poi parte al loro 
inseguimento. <br /> 
Nel frattempo [Artù](https://www.treccani.it/enciclopedia/artu "Artù in Enciclopedia Treccani") uccide il cervo; tuttavia, su consiglio della
regina, l’assegnazione del bacio viene rimandata di tre giorni. 
{: style="text-align: justify;"}

Erec, rincorrendo il cavaliere, giunge al castello di Laluth. <br />
Prende alloggio presso un povero valvassore e si innamora della figlia di questo, la quale,
nonostante indossi delle vesti logore, è bellissima. <br />
L’ospite spiega ad Erec che a
Laluth si stanno tenendo i preparativi per il torneo dello sparviero: per potervi
partecipare bisogna portare con sé una dama, che in caso di vittoria verrà
premiata. <br />
Dopo aver appreso che anche il cavaliere che lo ha offeso parteciperà
alla contesa, Erec svela la sua identità e chiede al valvassore non soltanto di essere
armato, ma anche di poter combattere per sua figlia. <br />
L’indomani Erec partecipa al
torneo: dopo un durissimo duello, riesce a sconfiggere il suo avversario, che rivela
di chiamarsi Ydier; Erec lo risparmia, ma, per riparare l’oltraggio commesso dal
nano, gli impone di recarsi a Caradigan, dove dovrà dichiararsi prigioniero di
[Ginevra](https://www.treccani.it/enciclopedia/ginevra_res-34370dab-b6a0-11df-9cd8-d5ce3506d72e "Ginevra in Enciclopedia Treccani"). <br />
Ydier parte immediatamente e rispetta il volere di Erec, il quale,
frattanto, ottiene dal valvassore la mano della figlia. 
{: style="text-align: justify;"}

Anche Erec e la sua futura moglie fanno ritorno a corte, dove vengono accolti
con gran gioia; [Ginevra](https://www.treccani.it/enciclopedia/ginevra_res-34370dab-b6a0-11df-9cd8-d5ce3506d72e "Ginevra in Enciclopedia Treccani") dona alla fanciulla un elegantissimo vestito e [Artù](https://www.treccani.it/enciclopedia/artu "Artù in Enciclopedia Treccani") le
rende l’onore del bacio del cervo bianco: nessun cavaliere si oppone: tutti
ritengono che la figlia del valvassore sia la più bella della corte. <br />
Il narratore
riferisce che termina la prima parte (*premiers vers*) del racconto.
{: style="text-align: justify;"}

### Le nozze e la crisi coniugale (vv. 1809-2777)

Le nozze vengono celebrate nel giorno di Pentecoste; per omaggiare gli sposi,
[Artù](https://www.treccani.it/enciclopedia/artu "Artù in Enciclopedia Treccani") invita tutti i suoi feudatari. <br />
Finalmente viene rivelato il nome della figlia del
valvassore: Enide. <br />
Terminati i festeggiamenti, [Artù](https://www.treccani.it/enciclopedia/artu "Artù in Enciclopedia Treccani") decide di organizzare un
torneo, che si terrà un mese dopo la Pentecoste; arrivato il giorno designato, Erec
riesce a sbaragliare gli avversari e ottiene l’ammirazione di tutti. <br />
Successivamente, chiede congedo al re: vuole recarsi a Carnant, la residenza di
suo padre, re Lac; [Artù](https://www.treccani.it/enciclopedia/artu "Artù in Enciclopedia Treccani"), a malincuore, accetta. <br />
Giunti a Carnant dopo quattro giorni di viaggio, marito e moglie vengono
calorosamente accolti da re Lac e dai suoi sudditi; viene organizzata una festa in 
onore degli sposi, che, prima di prendervi parte, si dirigono presso la chiesa della
città. <br />
Erec si dimentica dei suoi doveri cavallereschi a causa dell’eccessivo amore
che prova per la moglie: per questo motivo viene aspramente criticato da tutta la
corte. <br />
Enide sente le accuse e se ne rammarica; un mattino, non riuscendo a
trattenere le lacrime, sveglia suo marito, che esige delle spiegazioni; la dama è
inizialmente restia, ma alla fine gli confessa la causa delle sue pene: tutti lo
irridono e lo chiamano rinunciatario (*recreant*). <br />
Ferito nel profondo e deciso a dar
prova del suo valore, Erec, dopo aver ordinato alla moglie di indossare il suo più
bel vestito e di prepararsi a cavalcare, si fa armare dai suoi servitori. <br />
I due partono all’avventura (*aventure*), senza una meta precisa.
{: style="text-align: justify;"}

### L’*aventure* (vv. 2778-5364)
Erec ordina ad Enide di non rivolgerli la parola, ma poco dopo questa lo avverte
della presenza di tre briganti che stanno per assaltarli: Erec, non prima di aver
sgridato la moglie, riesce facilmente a sconfiggerli. <br />
Più avanti i due incontrano cinque cavalieri che hanno intenzione di derubarli; Enide, accortasi del pericolo,
rompe nuovamente l’obbligo di silenzio per ammonire Erec, che ancora una volta
rimprovera duramente la donna e sbaraglia gli avversari. <br />
Giunta la notte, i due trovano riparo sotto un albero; Erec ordina alla moglie di riposare, ma questa si
rifiuta: vuole essere lei a vegliare. 
{: style="text-align: justify;"}

Il mattino seguente incontrano uno scudiero, che offre loro del cibo e li invita
ad alloggiare nel castello del suo signore, il conte Galoain: i due accettano. <br />
Arrivati al castello, il conte si invaghisce della bella Enide e, promettendo di
uccidere Erec, le propone di diventare la sua amante; la donna acconsente solo per
guadagnare tempo: durante la notte svela tutto al marito. <br />
All’alba i due fuggono, riuscendo ad eludere i cavalieri inviati ad uccidere Erec; Galoain si rende conto
dell’inganno e parte all’inseguimento dei fuggiaschi assieme ai suoi uomini. <br />
Il conte avvista Erec e gli va incontro a gran velocità: i due si scontrano: Galoain
viene sconfitto. 
{: style="text-align: justify;"}

Marito e moglie continuano le loro peregrinazioni. <br />
Mentre stanno attraversando un ponte levatoio, un cavaliere nano – ma non per questo meno prode – avvista 
Erec e corre a sfidarlo. <br />
Enide si accorge del pericolo e decide di avvertire nuovamente il marito, il quale, nonostante la minacci per l’ennesima volta, si
rende finalmente conto del grande amore che la donna prova nei suoi confronti. <br />
Erec e il cavaliere nano si sfidano: il duello è durissimo, ma alla fine è il primo ad
avere la meglio. 
<br /> Lo sconfitto chiede pietà, rivela di chiamarsi Guivret il Piccolo (*Guivrez li Petiz*) e offre ospitalità a Erec; quest’ultimo è ben lieto 
dell’amicizia di
Guivret, ma preferisce riprendere immediatamente il suo viaggio. 
{: style="text-align: justify;"}

Percorrendo una pianura al lato di una foresta in cui [Artù](https://www.treccani.it/enciclopedia/artu "Artù in Enciclopedia Treccani") e i suoi baroni si sono
accampati, i due coniugi incontrano il siniscalco [Keu](https://it.wikipedia.org/wiki/Sir_Kay "Sir Kay in Wikipedia"), che per divertirsi si è
appropriato del cavallo e di una parte dell’equipaggiamento di [Galvano](https://it.wikipedia.org/wiki/Gawain "Gawain in Wikipedia"). <br />
[Keu](https://it.wikipedia.org/wiki/Sir_Kay "Sir Kay in Wikipedia") non riconosce Erec e, dal momento che questo rifiuta di alloggiare presso le tende del
re, lo sfida. <br />
Il siniscalco viene facilmente sconfitto, torna all’accampamento e
racconta l’accaduto ad [Artù](https://www.treccani.it/enciclopedia/artu "Artù in Enciclopedia Treccani"), che manda [Galvano](https://it.wikipedia.org/wiki/Gawain "Gawain in Wikipedia") a ragionare con lo sconosciuto
cavaliere: Erec svela la sua identità e accetta di trattenersi nel padiglione del re,
ma solo per una notte. 
{: style="text-align: justify;"}

Ripartiti, marito e moglie si inoltrano in una foresta in cui risuonano le grida di
una donzella. <br />
Erec, lasciando Enide da sola, corre a dar manforte alla fanciulla, e
così apprende che l’amico di lei è tenuto prigioniero da due giganti: Erec riesce a
trovarli e, dopo averli uccisi, libera il giovane, che, piangendo di gioia, ringrazia
accoratamente il suo benefattore e gli dice di chiamarsi Cadòc di Cabruèl. 
{: style="text-align: justify;"}

Mentre sta facendo ritorno al punto in cui ha lasciato sua moglie, Erec cade
stremato a terra; Enide assiste alla scena e, credendo morto suo marito, si dispera
così tanto da tentare di suicidarsi. <br />
Un conte sente da lontano gli strazianti lamenti
della dama: la raggiunge e riesce a farla desistere dal terribile proposito;
successivamente la conduce a Limors, il suo castello, dove farà anche seppellire il
corpo di Erec. <br />
Il conte si innamora di Enide, ma questa, afflitta per l’apparente
morte del marito, non ricambia i suoi sentimenti. <br />
Durante una cena, la donna,
rifiutandosi di mangiare, viene percossa dal nobile. <br />
Le grida di Enide fanno
rinvenire Erec, che, recuperata la sua spada, uccide immediatamente il conte di
Limors. <br />
Alla vista del cavaliere tutti fuggono impauriti: credono di trovarsi di
fronte ad un demonio. <br />
Erec ed Enide fuggono dal castello galoppando sotto il 
chiaro di luna: il cavaliere stringe al petto la sua amata e, rassicurandola del suo
amore, la perdona. 
{: style="text-align: justify;"}

Nel frattempo, Guivret, venuto a conoscenza dell’accaduto in maniera parziale,
decide di recarsi a Limors per dare una degna sepoltura al suo amico e per liberare
Enide dalle grinfie del malvagio conte. <br />
Erec e Guivret si incontrano, ma, non
riconoscendosi, ingaggiano un duello; quando vede che suo marito, ancora
debilitato dai precedenti scontri, sta per avere la peggio, Enide, rimasta sino a quel
momento dietro ad una siepe, interviene e permette ai due avversari di
riconoscersi. <br />
I tre si recano a Pointure, dove le due sorelle di Guivret, grandi
esperte dell’arte medica, guariscono completamente Erec in soli quindici giorni;
ad Enide viene donato uno straordinario palafreno, sui cui arcioni d’avorio è
raffigurata la storia di Enea.
{: style="text-align: justify;"}

### La *Joie de la Cort* (vv. 5365-6406)

Dopo essere partiti, Erec, Enide e Guivret giungono di fronte all’impenetrabile
castello di Brandigan, al cui interno si cela la *Gioia della Corte* (*Joie de la Cort*):
una terribile avventura che nessun cavaliere è mai riuscito a superare. <br />
Erec, nonostante Guivret cerchi di dissuaderlo, decide di tentare la prova. <br />
I tre vengono
benevolmente accolti da re Evrain, il signore del castello, che a sua volta tenta di
convincere il cavaliere a rinunciare al suo intento. 
{: style="text-align: justify;"}

L’indomani Erec viene condotto dinanzi al verziere incantato che contiene la
*Gioia della Corte*. <br />
Dopo aver superato assieme ai suoi accompagnatori il muro
d’aria che cinge il verziere, il cavaliere si trova di fronte ad uno spettacolo
terrificante: tra fiori, frutti ed uccelli di ogni specie, si erge una fila di pali su cui
sono infilzate delle teste. <br />
Evrain rivela ad Erec che quelle sono le teste di coloro
che hanno fallito la prova e che l’ultimo palo, su cui è appeso soltanto un corno,
aspetta da molto tempo una vittima. <br />
Erec rassicura sua moglie, la quale, per
quanto sia terrorizzata, lo lascia libero di affrontare l’avventura. 
{: style="text-align: justify;"}

Allontanatosi da Enide, Erec giunge al cospetto di una fanciulla distesa su un
letto posto sotto ad un sicomoro; non appena tenta di avvicinarsi, viene fermato
dall’amante della donzella: un altissimo cavaliere che indossa un’armatura
vermiglia. <br />
I due, dopo essersi scambiati numerose minacce, si scontrano: il duello 
è tremendo, ma alla fine Erec riesce a vincere il suo avversario. <br />
Lo sconfitto, che
dice di chiamarsi Maboagrain, svela di essere il nipote di re Evrain e racconta la
sua storia: la sua amata, la fanciulla all’ombra del sicomoro, lo ha costretto a
rimanere con lei all’interno del verziere sino a quando non sarebbe arrivato uno
sfidante capace di batterlo. <br />
In seguito, Maboagrain invita il vincitore a suonare il
corno appeso all’ultimo palo. Così facendo, Erec libera Maboagrain e procura una
gioia immensa alla corte di Evrain, il quale aspetta da molto il ritorno di suo
nipote: ecco spiegato il significato del nome dell’avventura. <br />
Coloro che si trovano nei paraggi raggiungono Erec. 
<br />Mentre delle dame, per commemorare l’accaduto,
compongono il [*Lai*](https://www.treccani.it/enciclopedia/lai "lai in Enciclopedia Treccani") *della Gioia* (*Lai de Joie*), Enide si avvicina all’amante di
Maboagrain: le due donne, parlandosi, scoprono di essere cugine. <br />
I festeggiamenti per la vittoria di Erec durano tre giorni.
{: style="text-align: justify;"}

### L’incoronazione (vv. 6407-6950)

Erec, Enide e Guivret giungono alla corte di [Artù](https://www.treccani.it/enciclopedia/artu "Artù in Enciclopedia Treccani"). <br />
Erec apprende la notizia della
morte di suo padre Lac e chiede ad [Artù](https://www.treccani.it/enciclopedia/artu "Artù in Enciclopedia Treccani") di essere incoronato. <br />
Durante la cerimonia, che si tiene a Nantes nel giorno di Natale, il re fa sedere Erec, vestito
di un abito su cui quattro fate hanno rappresentato le arti del [*quadrivium*](https://www.treccani.it/enciclopedia/quadrivio "quadrivio in Enciclopedia Treccani"), sopra un
trono d’avorio e ordina ai suoi servitori di farsi portare due corone d’oro. <br />
Erec viene incoronato dal vescovo di Nantes e riceve da [Artù](https://www.treccani.it/enciclopedia/artu "Artù in Enciclopedia Treccani") uno scettro impreziosito
da uno smeraldo su cui sono incise tutte le specie animali del creato; anche Enide
viene incoronata. <br />
Al termine della messa, tutti si dirigono verso il castello, dove si
tiene un sontuosissimo banchetto. <br />
Conclusi i festeggiamenti, [Artù](https://www.treccani.it/enciclopedia/artu "Artù in Enciclopedia Treccani") congeda gli invitati.
{: style="text-align: justify;"}


## La struttura e il *sen* («senso») del romanzo


Gli studi sulla struttura e sull’interpretazione dell’*Erec et Enide* sono assai numerosi (per farsi
un’idea di quali siano le varie ipotesi, vd. Panvini 1986, pp. 47-58, 84). <br />
Noi abbiamo scelto di adottare la proposta di Reto R. Bezzola per la struttura (vd. ivi pp. 49-51) e quella di
Bruno Panvini per l’interpretazione (vd. ivi, pp. 58-99): combinazione giustificata dal fatto che la
tesi del secondo studioso tiene conto di quella del primo. <br />
Per le fonti del romanzo si vedano i
seguenti saggi: Balestrero 2006, pp. 15-20; Frappier 1959, pp. 161-164; Panvini 1986, pp. 9-58.
{: .notice--primary}
{: style="text-align: center;"}

L’Erec et Enide presenta una **struttura bipartita**. <br />
**La prima parte** (vv. 1-1808), che corrisponde a ciò che Chrétien stesso chiama il «premier vers» (v. 1808), **funge da introduzione** 
e comprende gli episodi che vanno dall’inizio della storia fino al
ritorno di Erec ed Enide alla corte di Artù; **la seconda parte** (vv. 1809-6950) **costituisce il nucleo del romanzo e può essere a sua volta suddivisa in cinque sezioni** (si noti che ciascuna delle tre sezioni centrali [punti 2-4] si apre con una partenza e si chiude con una sosta):
{: style="text-align: justify;"}

1. **preambolo** (vv. 1809-2777): contiene l’episodio delle nozze dei
protagonisti e quello della crisi coniugale;
2. **lotta *pour le moi*** («per l'io», vv. 2778-4280): Erec *subisce* una serie di avventure
(assalto dei tre briganti, assalto dei cinque cavalieri-predoni, episodio del
conte Galoain, assalto di Guivret il Piccolo) in cui lotta per difendere sé
stesso;
3. **lotta *pour le toi*** («per il tu», vv. 4281-5364): Erec *accetta* di affrontare una serie di
avventure (scontro con i due giganti per liberare Cadòc di Cabruèl, scontro
col conte di Limors per salvare Enide, duello con Guivert per proteggere
Enide) in cui lotta per difendere il prossimo;
4. **lotta *pour la communauté*** («per la collettività», vv. 5365-6406): Erec *cerca* l’avventura (la
*Gioia della Corte*) e si batte per il bene dell’intera società;
5. **conclusione** (vv. 6407-6950): contiene il ritorno a corte di Erec e di Enide
e l’episodio della loro incoronazione a Nantes.
{: style="text-align: justify;"}


Vagliata la struttura del romanzo, possiamo adesso occuparci del suo *sen*, cioè del
«senso» che Chrétien stesso ha voluto dare alla sua opera. <br />
Come abbiamo detto, la
prima parte dell’Erec – il *premiers vers* – fa da introduzione al cuore del racconto:
**attraverso gli episodi iniziali** (caccia al cervo bianco, incontro di Erec con Enide,
torneo dello sparviero, ritorno dei protagonisti alla corte di Artù) **vengono poste tutte le condizioni necessarie allo sviluppo della vicenda principale**. <br />
L’espressione *premiers vers*, infatti, è stata «collegata ad un termine specifico della poesia lirica,
nella quale indica la prima strofa della canzone, la quale [...] assolve la funzione
di introduzione del componimento vero e proprio» (Panvini 1986, p. 48, nota 4). <br />
{: style="text-align: justify;"}

Ora, nel nostro caso, il «componimento vero e proprio» non è nient’altro che la
seconda parte del romanzo, che è attraversata da **due tematiche profondamente intrecciate: il percorso di Erec – e, indirettamente, di Enide – verso la perfezione umana; la storia d’amore dei protagonisti**. <br />
Come si può vedere dalla trama, entrambe le tematiche si sviluppano in maniera
positiva sino al **momento nevralgico della crisi coniugale**, che è causata non
soltanto dalla *recreantise* («infingardaggine», come propone Panvini 1986, p. 83) di Erec, ma anche dalla relazione amorosa dei due
protagonisti, che, divenendo egoistica e totalizzante, 
{: style="text-align: justify;"}

> «li aveva chiusi in una passione fine a se stessa, che li aveva estraniati dalla società e resi dimentichi dei loro doveri verso la stessa».
{: style="text-align: justify;"}

Panvini 1986, p. 85.
{: .small}
{: style="text-align: justify;"}

È importante, per comprendere appieno il *sen* dell’opera, soffermarsi
sull’episodio della crisi (vv. 2446 e sgg.). <br />
In questa occasione sia Erec che Enide
commettono delle colpe che hanno numerose ripercussioni sullo svolgimento del
romanzo: la dama, dimenticandosi delle numerose prove di valore che il marito le
aveva dato (si pensi, ad esempio, ai successi di Erec nella gara per lo sparviero e
nel torneo organizzato al termine delle nozze), dà ascolto alle accuse che la corte
muove nei confronti dello stesso e pronuncia parole che lo pungono nel vivo; il
cavaliere invece, scordandosi di tutte le occasioni in cui la moglie gli aveva
fornito testimonianza del suo amore e della sua virtù (cfr. vv. 890-894, 911-916,
1467-1504, 2029-2068, 2429-2445), dubita dell’affetto della stessa ed inizia a
trattarla in modo brusco.
{: style="text-align: justify;"}

Per cercare di ristabilire l’equilibrio perduto e di rimuovere lo stallo spirituale
creatosi a causa dell’amore egoistico, Erec decide di partire insieme ad Enide. <br />
**Tramite la serie di avventure che si sviluppa nel corso della seconda parte del romanzo**,
pertanto, **i due protagonisti si riscattano**: Enide comprende di aver fatto
male a dubitare del valore di suo marito; Erec comprende di aver fatto male a
dubitare dell’amore di sua moglie. <br />
A questo proposito, è fondamentale rilevare
l’**importanza dei due scontri con Guivret il Piccolo**, che servono da «verifica del
cambiamento che il reciproco amore dei due protagonisti ha conseguito» (Panvini 1986, p. 94). <br />
Grazie al primo duello (vv. 3672-3930), infatti, Erec, pur sgridandola per aver infranto
l’obbligo di silenzio, si rende conto di amare profondamente la moglie (cfr. vv.
3773-3777); col secondo duello (vv. 4932-5168), invece, i protagonisti
comprendono che il loro amore è ormai diventato perfetto: 
{: style="text-align: justify;"}

> «nel nuovo pericolo
che li minaccia ognuno dei due pensa esclusivamente al bene dell’altro: Erec [...]
vuol mettere in salvo la moglie facendola nascondere in un cespuglio; Enide,
vedendo il marito [...] cadere sotto il colpo della lancia di Guivret, non esita ad
affrontare personalmente quest’ultimo».
{: style="text-align: justify;"}

Panvini 1986, p. 94.
{: .small}
{: style="text-align: justify;"}

È altrettanto fondamentale rimarcare la
**centralità dell’episodio del conte di Limors** (vv. 4580-4938), la prova suprema
dell’amore di Enide, che permette ai protagonisti di riappacificarsi (cfr. vv. 4919-
4935).
{: style="text-align: justify;"}

Come abbiamo visto sopra, nelle sezioni centrali della seconda parte del
romanzo (punti 2-4 dell’elenco) Erec subisce un’importante evoluzione:
inizialmente combatte per sé stesso; in seguito si batte per difendere il prossimo;
infine lotta per il bene della società intera. <br />
Ancora una volta i due combattimenti
tra il protagonista e Guivret svolgono un ruolo importantissimo: il primo suggella
la serie di avventure della lotta *pour le moi*; il secondo suggella la serie di
avventure della lotta *pour le toi*. 
{: style="text-align: justify;"}

La sezione della lotta *pour la communauté* contiene soltanto **l’episodio della *Gioia della Corte*** (vv. 5365-6406). <br />
**Quest’ultima è l’avventura suprema di Erec, e racchiude il significato complessivo del romanzo**:
{: style="text-align: justify;"}

> «quegli effetti negativi e perversi che ad essa arrecano sia i rapporti fra uomo e donna che
si fondano su una distorta pratica amorosa, sia quelle consuetudini che non consentono a
chi le pratica di conseguire un progresso morale e spirituale». 
{: style="text-align: justify;"}

Panvini 1986, p. 97.
{: .small}
{: style="text-align: justify;"}

Va infatti notato che nell’episodio **la coppia dei protagonisti si contrappone in maniera speculare alla coppia rinchiusa nel verziere**: una contrapposizione che
richiama il percorso compiuto da Erec e da Enide, i quali, a differenza di
Maboagrain e della sua amata, sono riusciti a trasformare il loro amore imperfetto
ed egoistico in un amore perfetto e benefico per la società.
{: style="text-align: justify;"}

Superando l’avventura finale e restituendo la *joie* alla corte di Evrain, **Erec raggiunge il picco dell’eccellenza umana e cavalleresca**, traguardo che viene
celebrato con la solenne **cerimonia di incoronazione**. <br />
L’episodio conclusivo,
pertanto, sancisce il compimento della parabola spirituale del protagonista, che 
{: style="text-align: justify;"}

> «è divenuto il simbolo universalmente valido della perfezione nella prodezza, nella
saggezza e nella cortesia di un sovrano illuminato».
{: style="text-align: justify;"}

Panvini 1986, p. 98.
{: .small}
{: style="text-align: justify;"}


## La tradizione manoscritta

**Il testo dell’Erec et Enide è tramandato in maniera integrale da sette codici** (sigle tratte da [Foerster 1890](https://archive.org/details/smtlichewerken03chruoft "Leggi l'edizione Foerster su Internet Archive")):
{: style="text-align: justify;"}

L'identificazione dei manoscritti va sciolta nella seguente maniera: <br />
sigla = città, sede, fondo + segnatura, ff.[ogli] + n. foglio+r[ecto]/v[erso]+colonna
{: .notice--primary}
{: style="text-align: center;"}

- P = [Parigi, Bibliothèque nationale de France, fr. 375](https://gallica.bnf.fr/ark:/12148/btv1b10510319x/f574 "Visualizza il manoscritto su Gallica"), ff. 281va-295va: piccardo, eseguito
nella seconda metà del XIII secolo ad [Arras](https://www.treccani.it/enciclopedia/arras "Arras in Enciclopedia Treccani");
- C = [Parigi, Bibliothèque nationale de France, fr. 794](https://gallica.bnf.fr/ark:/12148/btv1b84272526/f15.item "Visualizza il manoscritto su Gallica"), ff. 1ra-27ra: si tratta della
cosiddetta «copia di Guiot», che prende il nome dal copista che l’ha
compilata nel primo terzo del XIII secolo a [Provins](https://www.treccani.it/enciclopedia/provins/ "Provins in Enciclopedia Treccani"), in [Champagne](https://www.treccani.it/enciclopedia/champagne "Champagne in Enciclopedia Treccani");
- B = [Parigi, Bibliothèque nationale de France, fr. 1376](https://gallica.bnf.fr/ark:/12148/btv1b9060710r/f101.item "Visualizza il manoscritto su Gallica"), f. 95ra-144rb: franco-borgognone,
dell’inizio del XIII secolo;
- E = [Parigi, Bibliothèque nationale de France, fr. 1420](https://gallica.bnf.fr/ark:/12148/btv1b9059897j/f2.item "Visualizza il manoscritto su Gallica"), ff. 1ra-28vc: franco-piccardo,
risalente alla fine del XIII secolo;
- H = [Parigi, Bibliothèque nationale de France, fr. 1450](https://gallica.bnf.fr/ark:/12148/btv1b8415202d/f289.item "Visualizza il manoscritto su Gallica"), ff. 140ra-158vb: piccardo, eseguito
nella prima metà del XIII secolo;
- V = [Parigi, Bibliothèque nationale de France, fr. 24403](https://gallica.bnf.fr/ark:/12148/btv1b10549436t/f245.item "Visualizza il manoscritto su Gallica") ff. 119ra-174rb: piccardo,
compilato tra la fine del XIII e l’inizio del XIV secolo;
- A = [Chantilly, Bibliothèque et Archives du Château, 472](https://bvmm.irht.cnrs.fr/mirador/index.php?manifest=https%3A%2F%2Fbvmm.irht.cnrs.fr%2Fiiif%2F338%2Fmanifest "Visualizza il manoscritto su BVMM"), ff. 78ra-99vc: piccardovallone, databile intorno al 1250.
{: style="text-align: justify;"}

Altri manoscritti tramandano soltanto frammenti del romanzo:
{: style="text-align: justify;"}

- manoscritto d’Annonay: dell’inizio del XIII secolo, contiene 306 versi
(corrispondenti ai vv. 5417-5722);
- manoscritto di Mons: databile intorno alla metà del XIII secolo, contiene
273 versi (corrispondenti ai vv. 4391-4665);
- Parigi, [Bibliothèque Sainte-Geneviève](https://www.bsg.univ-paris3.fr/iguana/www.main.cls "Visita il sito della Bibliothèque Sainte-Geneviève"), 1269: del XIII secolo, contiene 88
versi (corrispondenti ai vv. 5357-5379, 5383-5404, 5410-5430, 5434-
5455);
- frammento di Laigle: risalente al XIII secolo, contiene 27 versi
(corrispondenti ai vv. 979-984, 1012-1018, 1046-1052, 1080-1086).
{: style="text-align: justify;"}

Benché la [tradizione manoscritta](https://www.treccani.it/vocabolario/tradizione "tradizione in Vocabolario Treccani") dell’*Erec* sia relativamente modesta, 
**è assai arduo ricostruire i rapporti tra i testimoni che tramandano il testo integrale**:
{: style="text-align: justify;"}

> «aucun de nos sept manuscrits “n’est copie immédiate de quelqu’un des autres:
chacun d’eux contient des lacunes qui n’existent dans aucun des autres”».
{: style="text-align: justify;"}

(«nessuno dei nostri sette manoscritti è copia immediata l'uno dell'altro: 
ciascuno di essi contiene delle lacune che non sono presenti in nessuno degli altri») <br />
Dembowski 1994, p. 1071.
{: .small}
{: style="text-align: justify;"}


Ciononostante, **è possibile dimostrare l’esistenza di tre famiglie**: *alfa* (C, H), *beta* (E, P,
B), *gamma* (V, A); ma questi raggruppamenti sono affetti dal fenomeno della
[contaminazione](https://www.treccani.it/enciclopedia/contaminazione "contaminazione in Enciclopedia Treccani") (cfr. Dembowski 1994, p. 1071). <br />
Ecco lo [*stemma codicum*](https://www.treccani.it/vocabolario/stemma/ "stemma in Vocabolario Treccani"):
{: style="text-align: justify;"}

{% include figure image_path="/assets/images/stemma_erec.jpg" alt="this is a placeholder image" caption="Fig. - Lo *stemma codicum* dell'*Erec et Enide* (tratto da Micha 1966, p. 94); le linee tratteggiate indicano contaminazione." %}

Tra i sette testimoni, **si segnala la [copia di Guiot](https://gallica.bnf.fr/ark:/12148/btv1b84272526/f15.item "Visualizza il manoscritto su Gallica")** (C), che, oltre
a presentare una narrazione notevolmente coerente, è redatta in «un [franciano](https://www.treccani.it/vocabolario/franciano "franciano in Vocabolario Treccani")
venato di [champenois](https://www.treccani.it/vocabolario/champenois "champenois in Vocabolario Treccani")» (Noacco, Zambon 2003, p. 56) che non deve essere molto lontano da quello di Chrétien. <br />
Il copista di questo manoscritto, tuttavia, tende a modificare e a [interpolare](https://www.treccani.it/vocabolario/interpolazione "interpolazione in Vocabolario Treccani") il testo 
rispetto all’originale: in numerosi casi, infatti, la [lezione](https://www.treccani.it/vocabolario/lezione "lezione in Vocabolario Treccani") della [copia di Guiot](https://gallica.bnf.fr/ark:/12148/btv1b84272526/f15.item "Visualizza il manoscritto su Gallica") si
trova isolata rispetto a quella del resto della [tradizione](https://www.treccani.it/vocabolario/tradizione "tradizione in Vocabolario Treccani") (cfr. *ibid*.)
{: style="text-align: justify;"}

## Le edizioni principali

La prima e unica [edizione critica](https://www.treccani.it/vocabolario/edizione/ "edizione in Vocabolario Treccani") dell’*Erec et Enide* è uscita nel 1890 e si deve a
[Wendelin Foerster](https://www.treccani.it/enciclopedia/wendelin-forster "Wendelin Förster in Enciclopedia Treccani") ([Foerster 1890](https://archive.org/details/smtlichewerken03chruoft "Leggi l'edizione Foerster su Internet Archive")), che, pur privilegiando [H](https://gallica.bnf.fr/ark:/12148/btv1b8415202d/f289.item "Visualizza il manoscritto su Gallica") in determinati casi, cerca di
ricostruire il testo dell’originale confrontando tutti i manoscritti. <br />
Nel 1952 è stata pubblicata l’edizione di [Mario Roques](https://www.treccani.it/enciclopedia/mario-roques/ "Mario Roques in Enciclopedia Treccani") (Roques 1952) il quale segue il [metodo del Bediér](https://it.wikipedia.org/wiki/Metodo_di_Lachmann#La_critica_al_metodo_di_Lachmann:_B%C3%A9dier "Metodo di Lachmann in Wikipedia") e
sceglie come *bon manuscrit* («buon manoscritto») [copia di Guiot](https://gallica.bnf.fr/ark:/12148/btv1b84272526/f15.item "Visualizza il manoscritto su Gallica") (C), alla quale rimane fedele «anche in
molti casi di errori evidenti» (Noacco, Zambon 2003, p. 56). <br />
Si basa su questo testimone anche l’edizione di
Peter F. Dembowski (Dembowski 1994) - che, a differenza di Roques, ricorre agli altri manoscritti
per correggere le lezioni di Guiot giudicate insoddisfacenti -, uscita nel 1994 ed
inclusa nel volume Chrétien de Troyes, *Œuvres complètes* della Gallimard (Poirion 1994).
{: style="text-align: justify;"}


## Riferimenti bibliografici
{: .small}

- Balestrero 2006 = Monica Balestrero, *Imitazione e problemi di ricezione. La vicenda dell’«Erec et
Enide» di Chrétien de Troyes*, Roma, Aracne, 2006.
- Dembowski 1994 = Chrétien de Troyes, *Érec et Énide*, texte établi, traduit, présenté et annoté par Peter F.
Dembowski, in Poirion 1994, pp. 1-169, 1053-1114.
- Foerster 1890 = [Christian von Troyes, *Sämtliche Werke* nach allen bekannten Handschriften
herausgegeben von Wendelin Foerster. Dritter Band: *Erec und Enide* von Christian
von Troyes, herausgegeben von Wendelin Foerster, Halle, Niemeyer, 1890](https://archive.org/details/smtlichewerken03chruoft "Leggi l'edizione Foerster su Internet Archive").
- Frappier 1959 = Jean Frappier, *Chrétien de Troyes*, in *Arthurian Literature in the Middle Ages. A Collaborative History*, edited by Roger Sherman Loomis, 
Oxford, Clarendon Press, 1959, pp. 157-191.
- Kelly 2006 = Douglas Kelly, *Chrétien de Troyes*, in *The Arthur of the French. The Arthurian
Legend in Medieval French and Occitan Literature*, edited by Glyn S. Burgess and
Karen Pratt, Cardiff, University of Wales Press, 2006, pp. 135-185.
- Micha 1966 = Alexandre Micha, *La tradition manuscrite des romans de Chrétien de Troyes*, Genève,
Droz, 1966.
- Nitze 1954 = William A. Nitze, *«Conjointure» in «Erec», vs. 14*, in «Modern Language Notes», 59,
3, 1954, pp. 180-181.
- Noacco, Zambon 2003 = Chrétien de Troyes, *Erec e Enide*, traduzione e note di Cristina Noacco, introduzione
di Francesco Zambon, Roma, Carocci, 2003.
- Panvini 1986 = Bruno Panvini, *L’«Erec et Enide» di Chrétien de Troyes. «Conte d’aventure» e
«conjointure»*, Catania, C.U.E.C.M., 1986.
- Poirion 1994 = Chrétien de Troyes, *Œuvres complètes*, édition publiée sous la direction de Daniel
Poirion, avec la collaboration d’Anne Berthelot, Peter F. Dembowski, Sylvie Lefèvre,
Karl D. Uitti et Philippe Walter, Paris, Gallimard, 1994.
- Roques 1952 = *Les romans de Chrétien de Troyes édités d'après la copie de Guiot (Bibl. nat. n. 794).
I. Erec et Enide*, publié par Mario Roques, Paris, Champion, 1952.
{: .small}
{: style="text-align: justify;"}

Ultima modifica della pagina: 26/01/2022.
{: .notice--primary}
{: style="text-align: center;"}
